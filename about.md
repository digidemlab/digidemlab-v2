---
title: Om Digidem Lab
position: 1
lang: sv
ingress: Digidem Lab är en ideell organisation som verkar för radikal demokrati med ny teknik.
  Det gör vi bland annat genom vårt öppna lab i Göteborg och guiden Digidem Guide.
quotes:
- text: New online tools for interaction and collaboration have let people come together
    across space and time to build amazing things. As the Internet breaks down the
    last justifications for a professional class of politicians, it also builds up
    the tools for replacing them.
  person: Aaron Swartz
---


Vi är en del av en växande demokratirörelse, som använder kollektiv intelligens för att utmana gamla politiska och ekonomiska eliter. Brittiska Jeremy Corbyns digitala manifest, spanska Podemos demokratiska plattform och det växande nätverket för städer som söker nya sätt för deltagande visar på en annan typ av framtid än den som Donald Trump står för.

---

Möjligheterna för demokratiskt deltagande har aldrig varit större. Vi har tillgång till verktyg för påverkan, diskussion, omröstningar och beslut i realtid, oberoende av geografisk plats.

Just nu står vi inför frågor som kräver radikalt nya lösningar, globalt och lokalt: fattigdom, rasism, klimatförändringar och krig. Samtidigt är vi fast i politiska system som verkar vara oförmögna att förnya sig, eller i värsta fall sätter miljardärer och fascister till makten.

De största hindren för verkligt deltagande demokrati är inte brist på innovation, utan maktfullkomlighet, korruption och ekonomiska klyftor.  Förutom att undanröja de hindren behöver vi skapa bättre system för att tillvarata vår kollektiva intelligens.

Vi uppmanar aktivister, forskare, programmerare, designers och alla som tror att en annan värld är möjlig att samverka för att ta fram processer och verktyg för morgondagens deltagande demokrati.

Nya former för deltagande måste skapas underifrån och i alla delar av samhället. Låt oss tillsammans ta tillbaka makten och tron på att vi alla kan vara med och skapa vår framtid.

{% include panels/quote.html %}

<h2 style="float:none;width:auto;margin-bottom:3rem;" class=" text-center display-2"><span class="text-success bg-info">Vi tror på</span></h2>

### Behoven i centrum
Börja med behoven, inte tekniken. Inte en förslagslåda för att ge beslutsfattare bättre samvete. Nya former för deltagande måste skapas underifrån och på alla nivåer i samhället. Deltagande är en process med många steg, men alla stegen måste börja medborgarnas behov.

### Experimenterande skapar utveckling
Skapa ett säkert utrymme att testa idéer. Experimenterande och ständiga tester minskar risken för stora misstag och gör små misstag till erfarenheter.
Återanvänder andras arbete och erfarenheter som redan har gjorts. Hittar lösningar som många kan använda.

### Din data — din kontroll
Vi använder och utvecklar tjänster som i största möjliga mån ger dig själv, inte storföretag eller stater, kontroll över din egen data. Säkerhet och integritetsskydd ska inte kräva extra arbete av användarna, utan vara inbyggt i bra digitala tjänster. När du går ska du kunna ta med dig din data.

### Det här är för alla
Vi använder tillgängliga möteslokaler och använder digitala tjänster som är inkluderande och användarvänliga. De som bäst behöver tjänster för deltagande är ofta de som tycker att de är svårast att använda. Det vill vi ändra på.

### Öppenhet = allmännytta
Öppna standarder, öppen data, öppen källkod, öppen innovation. Ekonomisk transparens. Det ger väl testade och säkrare tjänster. Det bidrar till vår gemensamma kunskap och allmännytta. Det kan anpassas efter specifika behov.

### Kollektiv intelligens
Samverka för bättre resultat. Involvera personer med olika expertiser och erfarenheter. Dokumentera arbete, processer, resultat och best practices och sprid det till så många som möjligt. Föra samman olika fält och expertis/erfarenhet. Dela med oss av kod, design, idéer, framsteg och misslyckanden.
