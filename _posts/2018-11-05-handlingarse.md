---
title: "Handlingar.se"
date: 2018-11-05 00:00:00 Z
ref: handlingarse
excerpt: Offentlighetsprincipen in action
ingress-text: En plattform som gör det enklare att begära ut allmänna handlingar och workshops om ämnet.
image: "/uploads/handlingar.jpg"
contact:
- name: Elle Lingh
  text: Jag har jobbat på “Entreprenör och teknikskolan KomTek” i Järfälla, vilket tände en gnista av att jobba med projekt samt utbildning och facilitering. Just nu studerar jag på Hyper Island skolan i Karlskrona för att lära mig mer om animation och grafisk design. Jag är intresserad av att använda min lediga tid till att binda ihop mina erfarenheter av utbildning och teknik för att skapa värde för fler. Något jag alltid kan falla tillbaka på är viljan att lära mig något nytt och att inspirera andra med det.
  image: "/uploads/elle.jpg"
---

## Vad kommer du göra?
Det jag vill göra är att få upp en plattform som gör det enklare att använda sig av offentlighetsprincipen genom att begära ut information som inte är tillgängligt öppet i nuläget. En sådan plattform har varit uppe i Sverige innan, men är inte tillgänglig idag. Samma typ av plattform finns i t.ex [Storbritannien](http://whatdotheyknow.com) och [Norge](http://mimesbronn.no/).

## Vad hoppas du att det ger för resultat?
Det den här plattformen kan göra är att öppna upp Sveriges offentliga sektor mer, hjälpa, speciellt, yngre att få upp ögonen för offentlighetsprincipen och rätten att veta vad som t.ex händer där en bor eller vad som bestäms. Om en begäran är framgångsrik så kommer svaren finnas för alla att se på plattformen - likaså om den blev misslyckad ses korrespondensen och varför den blev det. Det är enkelt att söka på det en vill ta reda på, eller begära ut det själv.
Med den öppna mjukvaran “Alaveteli” är det möjligt att sätta upp en plattform för att begära ut information. Jag hoppas att fler får kunskap om offentlighetsprincipen, samt att plattformen bli väl använd!

## Varför vill du jobba med detta?
Jag vill nå ut till yngre personer om rätten att begära ut information, t.ex genom att hålla i utbildande workshops eller kanske utveckla material för att använda i utbildning. Jag skulle också få möjlighet att skapa innehåll för t.ex marknadsföring eller “storytelling” workshops vilket i sin tur fungerar bra ihop med min utbildning.
