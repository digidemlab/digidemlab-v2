---
title: 'Ledig tjänst: Projektledare för att bygga civic tech-nätverk'
image: "/uploads/anvandartest4.jpg"
thumbnail: ''
excerpt: Var med och bygg upp ett community för teknik för samhällsnytta!
ingress-text: Var med och bygg upp ett community för teknik för samhällsnytta!
links:
- title: Civic Tech Sweden
  url: https://civictech.se

---
Vi söker dig som vill arbeta som projektledare för [Civic Tech Sweden](https://civictech.se) och utveckla ett aktivt community av personer och grupper som arbetar för teknik för samhällsnytta.

Tjänsten kan förläggas antingen till Digidem Labs kontor i Göteborg, eller till Stockholm. Du arbetar för nätverket i hela landet, så det kommer att ingå tjänsteresor.

### Som anställd hos Digidem Lab får du:

* Jobba för samhällsförändring. Vi arbetar för att digital teknik ska bidra till en positiv och inkluderande samhällsutveckling.
* Flexibla arbetsdagar. Hos oss är arbetsdagarna anpassade för att personalen ska fungera så bra som möjligt.
* Brett kontaktnätverk. Vi arbetar med en bredd av organisationer och personer från kommuner, universitet och civilsamhälle på internationell, nationell och lokal nivå.
* 6 veckors betald semester. Hos oss är semestern extra lång för att medarbetarna ska få en ordentlig vila.
* Friskvårdsbidrag som kan användas till att träna på gym eller få massage. 2020 är friskvårdsbidraget 2 500 kronor per medarbetare.

### Mer om verksamheten

Digidem Lab startade nätverket Civic Tech Sweden 2017 för att bygga upp ett community kring digital teknik för demokrati, transparens och hållbarhet. I den här projektanställningen, som finansieras av Vinnova, blir din roll att utveckla och stärka nätverket genom att för deltagande projekt organisera event lokalt och nationellt, ge kommunikationsstöd och koordinera aktiviteter med projektpartners och det bredare nätverket.

### Arbetsuppgifter

* Arrangera nationella och regionala aktiviteter, seminarier, föreläsningar och workshops.
* Ge stöd till lokala grupper att komma igång med verksamhet.
* Kommunikationsstöd för spridning av projekt och civic tech-begreppet.
* Representera nätverket på relevanta konferenser.
* Samordning med nätverket och projektpartners.
* Dokumentation och rapportering till finansiärer.

### Det är meriterande om du har

* Flera års erfarenhet inom projektledning och organisering
* Intresse av digitala lösningar
* Erfarenhet av kommunikationsarbete
* Arbetat inom civilsamhället eller offentlig förvaltning
* Kunskaper eller utbildning inom något mer än projektledning och kommunikation

Tjänsten är en projektanställning på 80% med lön baserat på 32 000 för heltid, med löneökning på 2% per år. Från 1 juni 2020 till 31 december 2021 (19 månader). Intervjuer sker löpande.

Ansök genom att svara på frågorna i [formuläret](https://digidemlab.typeform.com/to/PwD57H) och skicka ditt CV till [rekrytering@digidemlab.org](mailto:rekrytering@digidemlab.org).

Om du har frågor om tjänsten går det bra att kontakta oss på [rekrytering@digidemlab.org](mailto:rekrytering@digidemlab.org) eller ringa till Annie Hermansson på 0702 786 908. Vi finns på plats mellan klockan 9-16 måndag till torsdag.

### Ansökningsformulär

[https://digidemlab.typeform.com/to/PwD57H](https://digidemlab.typeform.com/to/PwD57H "https://digidemlab.typeform.com/to/PwD57H")