---
lang: sv
date: 2021-05-11 11:22:23 +0200
title: Digidem Lab hjälper Chicago att ställa om till digitala dialoger
image: ''
thumbnail: ''
excerpt: Digidem Lab hjälper just nu Chicago att göra sin medborgarbudget digital.
ingress-text: Digidem Lab och Open Source Politics hjälper just nu Chicago att göra
  sin medborgarbudget digital, med hjälp av plattformen Decidim.
links: []
ref: chicago
published: false

---
Precis som i Digidem Labs arbete med New York stad håller vi utbildningar och workshops för anställda i staden och anpassar processen till ett digitalt arbetssätt.

”Chicago är födelseorten för medborgarbudget i USA och vi är inne på vårt tionde år” säger Thea Crum som arbetar vid Great Cities Institute på University of Illinois i Chicago. ”Vi har haft mer än 40 000 personer som deltagit i medborgarbudgeten i Chicago hittills”

”Vi har just nu tio olika stadsdelar som vi arbetar tillsammans med för att lansera medborgarbudgeten” säger Thea som är väldigt glad över att få börja arbeta digitalt och fortsätter ”så vi kan effektivisera allt arbete som pågått på stadsdelsnivå och erbjuda nya verktyg och spännande sätt för människor att möta varandra och utvidga deltagandet till fler människor. ”

Chicago var den första staden i USA som började använda arbetssättet medborgarbudget för 10 år sedan. Nu under Covid är de också en av de första städerna tillsammans med New York att digitalisera sin process med hjälp av Digidem Lab.

Varje stadsdel har 1,5 miljoner dollar att fördela och målet är att så många människor som möjligt ska få göra sin röst hörd. ”Tidigare har de inte haft ett samlande verktyg för sina dialoger”, säger Sanna Ghotbi. Nu med Decidim samlar de alla olika medborgarbudgetar på stadsdelsnivå men även 25 olika skolor, fritidsgårdar och andra samhällsprogram samlas på den digitala plattformen.