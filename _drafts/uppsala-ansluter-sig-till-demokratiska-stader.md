---
lang: sv
date: 2020-09-28 14:18:23 +0200
title: Uppsala ansluter sig till Demokratiska städer
image: "/uploads/skarmavbild-2020-09-28-kl-11-10-49.png"
thumbnail: ''
excerpt: Uppsala kommun ansluter nu till Vinnova-projektet Demokratiska städer med
  målet att öka kvinnors, utrikesföddas och ungas deltagande i beslutsprocesser.
ingress-text: Uppsala kommun ansluter nu till Vinnova-projektet Demokratiska städer
  med målet att öka kvinnors, utrikesföddas och ungas deltagande i beslutsprocesser.
links:
- title: Decidim heter den andra plattformen som Digidem Lab förordar
  url: https://digidemlab.org/decidim/
- title: Den digitala plattformen Concul som används i flera liknande processer
  url: https://digidemlab.org/consul/
ref: ''

---
Idag höll Digidem Lab en digital utbildning för bland annat anställda på Uppsala kommun inför deras inledning med dialogarbete och insteg i Vinnova-projektet Demokratiska städer. 

  – Ofta kopplas människor in för sent i processen när man planerar ett område. Det blir ett ganska litet demokratifönster. Nu ska vi försöka få in dialogarbetet tidigare i processen, beskrev en av deltagarna på dagens utbildning.  
  
Demokratiska städer faciliteras av Digidem Lab och målet att öka kvinnors, utrikesföddas och ungas deltagande i kommunala och andra beslutsprocesser. Utöver att hålla i utbildningar ger Digidem Lab stöd i att utforma en processdesign, med målet att genomföra en dialog i stadsdelen Gottsunda.

> Vi kallar det för ”Mainstreaming av dialoger”

– Medborgardeltagande kan bli ett naturlig del av arbetsprocessen i kommunen, precis som jämställdhetsarbetet har blivit i många kommuner. Vi kallar det för ”Mainstreaming av dialoger”, säger Sanna Ghotbi  , Citizen Participation Consultant på Digidem Lab.  
  
Under dagen delade deltagarna med sig av sina tidigare erfarenheter och slutsatser av tidigare dialoger de genomfört, till exempel vid ombyggnation av offentliga miljöer 

– Det är till exempel viktigt att prata med rätt målgrupp och inga andra. Risken är annars att människor får felaktiga förväntningar på vad som är möjligt att genomföra. Om man ska göra om en lekplats är det ju framförallt barn man ska prata med, på förskolor och skolor, inte pensionärer, beskrev en deltagare på utbildningen. 

Under utbildningen gick Pierre Mesure och Sanna Ghotbi från Digidem Lab bland annat igenom de två metoderna medborgarjury och medborgarbudget, med flera internationella exempel. Många var nyfikna på de internationella erfarenheter som Digidem Lab studerat.

– I Paris har antalet deltagande i medborgarbudgeten ökat varje, från några tiotusentals till över 250 000 år 2019. I Madrid har över 600 000 medborgare ett konto på deras demokratiplattform, berättade Pierre Mesure  , Citizen Participation Consultant på Digidem Lab.