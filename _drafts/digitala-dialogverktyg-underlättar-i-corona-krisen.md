---
title: Digitala dialogverktyg underlättar i Corona-krisen
image: "/uploads/DSC_0083 (1).jpg"
thumbnail: "/uploads/DSC_0083 (3).jpg"
excerpt: Corona-pandemin gör att fysiska möten ställs in på löpande band. Digidem
  lab har de digitiala verktygen som kan hålla dialogen vid liv.
ingress-text: Fysiska träffar ställs nu in på löpande band i försök att minska effekterna
  av Corona-pandemin. Många organisationer funderar nu på hur de ska hantera alla
  pågående och inplanerade dialogprocesser. DIgidem lab tillhandahåller beprövade
  lätthanterliga digitala plattformar som redan använts av hundratals städer runt
  om i världen.
links:
- title: Decidim (Demokratiskastäder.se)
  url: https://demokratiskastader.se/decidim/
- title: Consul (Demokratiskastäder.se)
  url: https://demokratiskastader.se/consul/
- title: Bostadsbolagets boendebudget (plattformen Consul)
  url: https://bostadsbolaget.demokratiskastader.se/

---
– Under rådande Corona-kris finns ju strikta restriktioner att exempelvis inte ses i stora grupper, vilket gör det svårare att ha fysiska medborgardialoger. Även mindre möten ställs in av rädsla för smittspridning. Men bara för att det blir svårare att ses måste vi inte sluta ha dialoger, säger Sanna Ghotbi, Citizen Participation Consultant på Digidem lab.

Digidem lab förespråkar de Open Source-baserade digitala plattformarna Consul och Decidim. De har redan används av hundratals städer runt om i världen för att skapa digitala mötesplatser där deltagarna samarbetar i dialogprocesser. Madrid, Barcelona, Helsingfors och Paris är några exempel och i Sverige använder Bostadsbolaget plattformen Consul i sin boendebudget-process.

– Den stora användningen av plattformarna världen över gör att det finns en inbyggd kunskap hur man kan jobba med en digitaliserad medborgardialog. Det finns ett globalt nätverk där man kan inhämta kunskap och erfarenhetsutbyte. Plattformarna och processerna är designade för att främja konstruktiva debatter och förslag. Allt detta finns redan på plats, och man kan börja använda dem direkt. Det går jättefort att digitalisera en redan påbörjad dialog, eller sätta igång en ny.

Men är det inte svårt att lära sig de här nya verktygen?  
  
– Jag förstår att det kan kännas obekvämt. Många tror att man måste vara expert för att hantera dem, men det är som är så bra med de här plattformarna. I Madrid till exempel var ambitionen att ha ett verktyg där det krävdes så låga förkunskaper som möjligt. Det var endast två tjänstepersoner totalt som skötte arbetet för hela Madrids stads dialogprocesser.